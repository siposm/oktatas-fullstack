# Full-stack szoftverfejlesztés

# Kurzusleírás
A tárgy célja a hallgatók számára betekintést nyerni a webfejlesztés világába. Cél egy „production-ready” alaptudás átadása.

A hallgatók megismerik a rétegzett alkalmazások fejlesztésének alapjait, valamint az egyes rétegek tesztelésének módszereit. Továbbá a HTML és CSS nyelv alapjait, megtanulnak statikus weboldalakat készíteni. Megismerik a dinamikus webalkalmazásfejlesztés elvi alapjait, az MVC tervezési mintát. ASP.NET keretrendszer segítségével űrlapokat dolgoznak fel és formázott válaszokat generálnak. Megismerik a session kezelés alapjait, a kliens és szerveroldali validációkat. API végpontokat alakítanak ki, ezekre Javascript nyelven kliensalkalmazásokat fejlesztenek.

# Előismeretek
A tárgyon előforduló témákhoz (lásd alábbi modulok) szükséges előismerettel rendelkezni, melyeket az előzménytárgyakon sajátítottak el a hallgatók. Ez alatt értendő a Haladó szoftverfejlesztés (és annak előzménytárgyai). A főbb témák felsorolva, a teljesség igénye nélkül: OOP, eseménykezelés, kivételkezelés, delegáltak, öröklődés, interfészek, algoritmizálási készségek (algoritmusok), adatszerkezetek, LINQ, XML, JSON, adatbázis használat.

# Témák

## Modul-01: Rétegzett alkalmazások fejelsztése, DLL ismétlés
A foglalkozás célja, hogy a hallgatók megismerjék a rétegzett alkalmazások lényegét, célját, valamint, hogy hogyan épülnek ezek az alkalmazások fel (és miért így érdemes elkészíteni egy modern alkalmazást). Ehhez kapcsolódóan megismerik a DLL fogalmát, annak felhasználásának fontosságát, legyen szó saját vagy külső dll állományokról.

## Modul-02: SOLID elvek, architekturális tervezési minták
A foglalkozás célja, hogy a hallgatók megismerjék a SOLID alapelveket elméleti szinten, majd megismerjék ezek felhasználását a gyakorlatban is. Ehhez kapcsolódóan alapvető architekturális tervezési mintákat is megismernek.

## Modul-03: Az egységtesztelés alapjai
A foglalkozás célja, hogy a hallgatók ismeretet szerezzenek a szoftverek tesztelése témakörében. Ide vonatkozóan megismerik a tesztelés alapjait (pl. AAA), elvi hátterét, célját és elengedhetetlen fontosságát a modern szoftverfejlesztésben.

## Modul-04: További tesztelési módszerek
A foglalkozás célja, hogy a hallgatók tesztelési ismeretét tovább mélyítse, első sorban fókuszt helyezve a rétegzett alkalmazások tesztelésére, valamint a tesztek automatizálására modern CI/CD rendszerek esetén.

## Modul-05: HTML nyelv alapjai, a vezérlők áttekintése
A foglalkozás célja, hogy a hallgatók megismerjék a szoftverfejlesztésben megkerülhetetlen HTML leíró nyelvet (és úgy alapvetően a leíró/jelölő nyelveket). HTML elemek segítségével alapvető struktúrákat képesek legyenek kialakítani a tartalom formázott és strukturált megjelenítése érdekében.

## Modul-06: CSS leíró nyelv
A foglalkozás célja, hogy a hallgatók megismerjék a szoftverfejlesztésben megkerülhetetlen CSS stílusleíró nyelvet. CSS segítségével a már strukturált tartalmat további és professzionálisabb módon lesznek képesek formázni.

## Modul-07: MVC tervezési minta alapjai
A foglalkozás célja, hogy a hallgatók megismerjék az MVC tervezési mintát és mélyebb, gyakorlati ismeretet szerezzenek az ilyen jellegű alkalmazások felépítésében.

## Modul-08: Session kezelés
A foglalkozás célja, hogy a hallgatók megismerjék a session-ök (munkamenet) fogalmát és, hogy hogyan használható ez felhasználók azonosítására egy rendszerben.

## Modul-09: API végpontok felhasználása
A foglalkozás célja, hogy a hallgatók megismerjék az API mozaikszó jelentését és fontosságát a mai modern szoftverek esetében. Kezdésnek meglévő API-kat használnak adatok lekéréséhez és kommunikációhoz.

## Modul-10: API végpontok készítése
A foglalkozás célja, hogy a hallgatók az API ismereteiket mélyítsék és saját API-kat is legyenek képesek készíteni a szoftverrendszerek részeként.

## Modul-11: JavaScript nyelv alapjai
A foglalkozás célja, hogy a hallgatók megismerjék a JavaScript nyelvvel kapcsolatos alapvető információkat (pl. a nyelv eredete, a nyelv fontossága a mai modern szoftverfejlesztésben), illetve a nyelv alapjait elsajátítsák.

## Modul-12: JavaScript kliensalkalmazás fejlesztése
A foglalkozás célja, hogy a hallgatók a JavaScript nyelvvel kapcsolatos tudását tovább mélyítsék, és az így megtanult eszközök segítségével saját kliensoldali alkalmazást fejlesszenek.